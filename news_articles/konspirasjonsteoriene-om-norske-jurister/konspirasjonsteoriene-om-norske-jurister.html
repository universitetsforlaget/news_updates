<div class="newsArticle">
    <section class="header">
        <h1 class="articleTitle">Konspirasjonsteoriene om norske jurister</h1>
        <figure>
            <img src="https://s3.eu-central-1.amazonaws.com/juridika-news-images/konspirasjonsteoriene-om-norske-jurister.jpg"
                alt="" />
            <figcaption>
                <p>
                    KONSPIRERER: Asbjørn Dyrendal og Terje Emberland har skrevet bok om konspirasjonsteorier. – Norske
                    jurister bør være
                    bekymret for Frimann-ideologen fra USA, advarer Dyrendal. Foto: Henrik Pryser Libell
                </p>
            </figcaption>
        </figure>
    </section>
    <section class="content">
        <div class="body">
            <div class="byline">
                <div class="byline__contributorInfo">
                    Av <cite><a href="mailto:henrik.pryser.libell@universitetsforlaget.no">Henrik Pryser Libell</a>,
                        nyhetsredaktør Juridika.</cite>
                </div>
                <div class="byline__publicationDate">
                    <svg class="icon icon-dividerDot" width="6" height="6" viewBox="0 0 6 6">
                        <circle cx="164.75" cy="778.75" r="2.75" fill="#C2C0C2" fillrule="evenodd"
                            transform="translate(-162 -776)"></circle>
                    </svg>15. mai 2019 kl. 23:59
                </div>
            </div>
            <p class="leadParagraph">
                Ordet «konspirasjonsteori» er i vinden etter <em>fake news</em>. Vi har samlet konspirasjonsteoriene om
                norske jurister – og de var mange.
            </p>
            <p>Jorda er flat. Månelandingen var fingert. CIA drepte Kennedy, Rotschild-familien eier verden og USAs egen
                regjering
                sto bak 9/11-angrepet. Paul McCartney er egentlig død, men Elvis lever. Verdens statsledere er øgler i
                forkledning,
                og USA skjuler romvesener i en bunker i Nevada-ørkenen.</p>
            <p>Det mangler sannelig ikke på konspirasjonsteorier i verden, og spesielt ikke på internett.</p>
            <p>Den som leter, den skal finne. På videotjenesten YouTube ligger angivelig godt skjulte hemmeligheter med
                millioner av «views» ofte presentert som «farlige avsløringer regjeringen ikke vil at du skal se». For
                tiden er
                «Konspirasjonspodden» et av Norges mest populære podkast-programmer, og i april så Facebook seg nødt til
                å <a
                    href="https://www.reuters.com/article/us-facebook-extremists-usa/facebook-bans-alex-jones-other-extremist-figures-idUSKCN1S82D7">kaste
                    ut</a> «konspirasjonskongen» Alex Jones. Han er hovedmannen bak en velkjent og ofte latterliggjort
                teori som
                handler om at det mystiske «Illuminati» har styrt verden i århundrer uten at vi vet om det (pussig nok
                uten å rydde
                Alex Jones av veien).</p>
            <p>Det finnes også påstander om hvordan flystriper og vaksiner brukes til å overvåke befolkningen. Og mer
                konkrete, som
                at «noen» i 1994 senket Estonia-fergen med vilje, og at noen myrdet ingeniøren Jan Wiborg for at
                hovedflyplassen
                skulle havne på Gardemoen.</p>
            <h3>Alternativ juss</h3>
            <p>Alle disse tusenvis konspirasjonene kan jo ikke eksistere samtidig, så de kjemper med hverandre om
                plassen. Noen
                flyter sammen i såkalte «system-konspirasjoner», som igjen kan kobles i «superkonspirasjoner».</p>
            <p>Mange er internasjonale teorier som kommer i lokale varianter, nesten som folkeeventyr som vandrer over
                grensene. Og jussen er intet unntak. Tvert imot.</p>
            <p>– På samme måte som alternativ medisin, finnes det et miljø i Norge for «alternativ jus», der grunnideen
                er at det
                finnes en «ekte» grunnlov bak grunnloven, forklarer Asbjørn Dyrendal, religionshistoriker ved NTNU og
                forfatter av
                boken «<a href="https://ublogg.no/konspirasjonsteorier-er-det-stikk-motsatte-av-kritisk-tenkning/">Hva
                    er
                    konspirasjonsteorier»</a>.</p>
            <p>Dyrendal har fulgt konspirasjonsteorier i 25 år. </p>
            <p>Fellesnavnet for denne ideen om et slags juridisk Atlantis, er Frimann-filosofi. Ideen stammer fra
                1800-tallets USA,
                der man drømte seg bort fra slavenes stemmerett.</p>
            <p>Ifølge denne alternativ-jussen er ingen dommer egentlig gyldige, og ingen trenger betale skatt. Og du kan
                «slippe
                inn» i denne nesten magiske jussen om du staver navnet ditt med blokkbokstaver, signerer offentlige
                dokumenter med
                rød penn eller andre nesten «magiske» fakter.</p>
            <h3>Fra kuriosa til Det Hvite Hus</h3>
            <p>– I mange år var konspirasjonsteori bare kuriosa og nesten lett underholdning. I dag tas de på større
                alvor, blant
                annet på grunn av spredning på nettet og i sosiale medier, og ikke minst på grunn av gjennomslagskraften
                de har vist
                seg å få i politikk, sier Dyrendal.</p>
            <p>– I dag har vi aktører med makt som bevisst eller ubevisst spiller på konspirasjonsteorier fra russisk
                etterretningstjeneste via partiet Fidesz og Orbán i Ungarn, til USAs president Trump, sier han.</p>
            <p>– Orbán har vært eksplisitt på Soros-teorier, og Trump har vist hvor effektivt konspirasjonsteorier kan
                brukes i valg
                og hvordan maktposisjoner kan utnytte den latente frykten hos folk ved å peke ut enkeltgrupper, sier
                Dyrendal.</p>
            <p><em>– Hva kjennetegner de aktivt konspirasjons-troende?</em></p>
            <p>– Det er ofte folk som verden har gått litt imot. Det starter ofte med at de har mistet en jobb, tapt en
                rettssak,
                ikke fått den karrieren de mente de kunne hatt, som har tapt penger eller eiendom eller en barne- eller
                skilsmissesak, sier han.</p>
            <p>Deretter søker disse personene en konspirasjonsteori som kan forklare hvorfor de har sakket akterut og
                som bekrefter
                at det ikke var deres skyld. Ofte skjer en form for glidning videre til andre teorier. Har man først
                begynt i en
                teori, leter mange gjerne videre etter flere «skjulte» sammenhenger.</p>
            <p>Nytt er det ikke. Konspirasjonsteorier førte til både jødeforfølgelser og andre massakre i middelalderen.
                I forrige
                århundre ledet de til Hitler-Tysklands industrielle folkemord på jøder. I vår tid motiverte de Breiviks
                angrep på
                AUF i 2011 og andre høyreekstreme terrorhandlinger, og nylig <a
                    href="https://www.nrk.no/urix/parisere-reagerer-med-sinne-pa-konspirasjonsteorier-1.14520597">florerte
                    det
                    alskens teorier om at noen eller noe sto bak brannen i Notre Dame i Paris</a>.</p>
            <h3>Juridisk person vs mann av kjøtt og blod</h3>
            <p>Jussens egen system-konspirasjon fremmes av <a
                    href="https://rationalwiki.org/wiki/Freeman_on_the_land%2523Freeman_successes">«Frimann-bevegelsen»
                    eller
                    «soveregin citizens».</a> De nekter å betale skatt, gjeld, barnebidrag og holde andre juridiske
                forpliktelser.
                Bevegelsen handler i stor grad om såkalte nulliteter: – ugyldige kontrakter. For dem er dommere,
                namsmenn og
                saksbehandlere en slags «nikkedukker» som er ført bak lyset.</p>
            <p>I Nord-Amerika teller bevegelsen <a
                    href="https://www.splcenter.org/fighting-hate/extremist-files/ideology/sovereign-citizens-movement">så
                    mange som
                    100.000-200.000 personer</a>. I USA står den på FBIs terrorliste etter talløse konfrontasjoner med
                lokalt
                politi. To kjente er <a
                    href="https://www.nrk.no/urix/_-las-vegas-skyttere-hatet-politiet-1.11766877">Bundy-familiens
                    landokkupasjon i
                    Las Vegas</a> i 2014 og <a
                    href="https://www.vg.no/nyheter/utenriks/i/jGozL/her-skyter-og-dreper-politiet-cowboy-demonstranten">okkupasjonene
                    i Oregon i 2016</a>, men også Oklahoma-bomben i 1995 var relatert.</p>
            <p>I Canada måtte landets Høyesterett i 2012 ta stilling til noe så banalt som at <a
                    href="https://bc.ctvnews.ca/a-person-is-a-person-b-c-judge-rules-1.524099">en person er en
                    person</a>. Det
                gjaldt en sak der en mann ved navn David Kevin Lindsay kalte seg David-Kevin: Lindsay, som ikke var en
                «juridisk»
                person underlagt Skatteloven, men et «levende menneske av kjøtt og blod». Dermed kunne han ifølge seg
                selv bare
                dømmes etter en slags blanding av naturrett, sjølover fra 1600-tallet og tapte utkast til grunnlover.
            </p>
            <p>Iblant tror frimenn på loven, med da med en «grunnlovsfundamentalisme», der lovene må forstås
                bokstavelig. Lindsay
                tapte forøvrig barnebidrag-saken, men gir i dag YouTube-kurs i hvordan man kan saksøke staten.</p>
            <h3>Magiske nulliteter</h3>
            <p>Frimenn deler nemlig råd og tips om det de tror gjør offentlige vedtak og dommer «ugyldige». Det kan være
                alt fra å
                kreve fingeravtrykk som signatur, til endring av navn og til å skrive navn med blokkbokstaver. Dyrendal
                kaller dette
                «juridiske besvergelser», jussens amuletter, som skal virke mot domstoler, lover og banker.</p>
            <p>Slike besvergelser og forestillinger deles blant annet på nettstedene <a
                    href="www.rettsnorge.com">rettsnorge.com</a>, <a
                    href="http://www.norgespartiet.no/">norgespartiet.no</a>, <a
                    href="http://detkorruptenorge.origo.no">detkorruptenorge.no</a>, <a
                    href="http://nyhetsspeilet.no">nyhetsspeilet.no</a>, <a
                    href="http://grunnlovens-vektere.com">grunnlovens-vektere.com</a> og <a
                    href="https://infowarriorsofnorway.com/">infowarriorsofnorway.com</a> (inspirert av Alex Jones).</p>
            <p>En ide som går igjen, er at personnummer gir staten Norge en slags copyright på å låne penger i tre
                superbanker i
                London, Washington og Vatikanstaten. Staten Norge skal da være et aksjeselskap, ikke et land (dette er
                «bevist» ved
                at Stortinget er registrert i Brønnøysundregisteret som enhet og at Høyesterett iblant skrives med store
                bokstaver).
            </p>
            <p>Iblant inngår alt dette i superkonspirasjonen «New World Order». Den dreier seg om hvordan Illuminati,
                Rotschild-familien, Bilderberger-gruppen, Yales-foreningen Skulls and Bones, tankesmien Roma-klubben,
                frimurerordenen, jesuittene, «Knights of Malta» og/eller Mormonerkirken kontrollerer verden. En eller
                flere av disse
                står derfor står bak alt fra opprettelsen av FN til 9/11, skolemassakre, terrorangrep – også 22.
                juli-massakren – og
                til og med orkaner.</p>
            <p>– Konspirasjonsteoretikerne er alltid raskt ute med å «forklare» hvorfor en stor hendelse inntreffer
                siden de har
                svaret klart før hendelsen inntreffer, sier Dyrendal.</p>
            <p>Det er er derfor en «løgne kan fare verden rundt før sannheten får på buksene».</p>
            <h3>Bare dømmes av likemenn</h3>
            <p>På <em>Infowarriors of Norway</em> er det beskrevet hvordan advokater «lurer deg» med en kontrakt der de
                har med ditt
                personnummer. Dette kan du «kontre» ved å få advokaten til å skrive under på at du «er et levende
                menneske og borger
                av landet Norge» i stedet for en «statsborger». Da kan du nemlig bare dømmes av dine likemenn, borgere
                av landet
                Norge, og ikke norske «statsborgere» (altså andre frimenn).</p>
            <p>Det finnes også måter å beskytte deg mot statlige barnevernet: Når barnet starter i barnehage, signerer
                du avtalen med barnehage-lederen i nærvær av to vitner og videofilmer underskriften. Da kan ikke
                barnevernet «stjele
                dine barn» på bestilling, en selvstendig konspirasjonsteori. «Politiet, advokater og dommere/domstolene
                er
                parasitter som lever av å lokke deg inn i deres falske jurisdiksjon ved for eksempel stjeling av barn,
                som fører til
                at du må bruke masse penger på å tape en sak du aldri kan vinne», skriver Infowarriors of Norway.</p>
            <figure>
                <img src="https://s3.eu-central-1.amazonaws.com/juridika-news-images/konspirasjonsteoriene-om-norske-jurister-2.png" alt=""/>
            </figure>
            <h3>Krevende og frustrerende</h3>
            <p>I den kanadiske delstaten Alberta avsa en dommer i 2012 en dom så hard at den samtidig fungerer som et
                oppgjør med
                frimenn i retten. Dommeren kaller dette OPCA, Organized Pseudolegal Commercial Argument. <a
                    href="https://www.canlii.org/en/ab/abqb/doc/2012/2012abqb571/2012abqb571.pdf">Den knusende og
                    tørrvittige
                    dommen</a> kom i en barnebidragssak der faren, Dennis Meads, hevdet han var Dennis Larry Meads, en
                mann av
                «kjøtt og blod» som ikke trengte å betale bidrag for noen av sine seks barn.</p>
            <p>OPCA, skriver dommeren, bruker irrelevante formaliteter og uthalingstaktikk. Dommere og advokater må lære
                seg å
                gjenkjenne metodene, ignorere usaklige krav, la være å arkivere uvesentlige dokumenter og ikke la
                partene ta med
                noen guruer (veiledere) i retten.</p>
            <p>– Å håndtere OPCA er krevende og frustrerende. At de ofte representerer seg selv, øker utfordringen.
                Sakene deres må
                skjæres ned til sin egentlige juridiske substans, og de bør risikere motkrav for tiden de unødig koster
                retten,
                noterer dommeren i Alberta.</p>
            <p>– Advokatene bør dessuten spørre klientene hvorfor klientens «guruer» ikke for lengst er rike hvis det er
                sant at de
                har magiske juridiske nøkler til alternativ eiendomsrett.</p>
            <h3>Orkanger-saken Ola Nordmann</h3>
            <p>I Norge er Frimannsbevegelsen foreløpig begrenset. Dyrendal anslår maks et tosifret antall medlemmer. De
                mest
                markante er gjeldsnekteren Jørgen Arne Skarsvåg fra Orkdal og lånsnekteren Ingunn Røiseland fra Skien.
                Skarsvåg
                sitter fengslet i Trondheim for å hindre tvangssalg av gården han eide før. Røiseland ble <a
                    href="https://www.nrk.no/telemark/ingunn-_50_-kastet-ut-av-_egen-stat_-1.11996057">kastet ut av
                    boligen sin</a> av Namsmannen etter at hun nektet å betale på banklånet sitt. Men først tok hun
                navnet
                Sigurdsdatter, leverte
                inn personnummer og pass til ordføreren i Skien og utropte boligen til staten «Niceland».</p>
            <p>Skarsvåg tok navnet «Ola Nordmann» i retten og påsto han ikke var statsborger, men «mann av kjøtt og
                blod». Skarsvåg fikk andre frimenn til å filme, fotografere og ringe personer i saken hans: lensmenn,
                advokater og
                politifolk. Opptakene ble lagt ut på Facebook-grupper.</p>
            <p> – Det er flere som ikke har lyst til å signere på sakspapirer, for da havner de rett på nettet,
                forklarte lensmannen
                i Orkdal til <a
                    href="https://www.dagbladet.no/kultur/frimenn-herjer-etter-tvangssalget-av-jorgens-48-hus---voldtektssaker-blir-andreprioritet-hva-slags-opplegg-er-det/65372487">Dagbladet.</a>
            </p>
            <p>Han mente miljøet hadde lovkyndige medlemmer. Et Google-søk tyder på at dette kan være Marius Reikerås,
                en tidligere norsk advokat uten bevilling som i dag jobber mye med barnevern-saker. I 2014 ledet
                Reikerås et lite
                nettverk av retts-konspiratorikere på vegne av stortingsrepresentant Ulf Leirsteins «<a
                    href="https://www.tv2.no/a/6136746">rettssikkerhetsgruppe</a>».</p>
            <p>Hovedproblemet med frimenn, advarer amerikanske forskere på fenomenet, er ikke voldelige sammenstøt med
                politi, men
                at de binder opp domstoler og vikler det offentlige <a
                    href="https://fritanke.no/tror-det-er-mulig-a-melde-seg-ut-av-samfunnet/19.10674">inn i
                    papirstrider med
                    vanvittige krav og motkrav</a>.</p>
            <h3>Sammensvergelser av jurister</h3>
            <p>Her er et par punkter fra den norske varianten av OPCA. Sammensvergelser er et stikkord:</p>
            <ul>
                <li>«Advokater, dommere og politiet lever av å bondefange folket i et skjult spill hvor mennesker
                    tvinges til å være
                    et nummer for å kunne legges innunder deres falske jurisdiksjon og lovverk». (…)</li>
                <li>«Det «offentlige» lager dokumenter med formuleringer, utforming og innhold som er tilrettelagt for
                    DEM slik at
                    VI alltid blir taperne».</li>
            </ul>
            <p>– Når jurister og dommere trekkes inn i konspirasjonsteorier, er det ofte fordi de har makt, forklarer
                Dyrendal på
                spørsmål om hvorfor dette har så appell blant konspirasjons-troende.</p>
            <p>– Personer som misliker «dommeren som dømte meg» føler da at dommeren ikke bare dømte mot ham eller
                henne
                personlig, men er med i en konspirasjon mot oss alle. Synlige advokater blir ofte sett på som en del av
                sammensvergelsen, som John Christian Elden eller Jon Wessel Aas, riksadvokatene og regjeringsadvokater
                og så videre,
                sier Dyrendal.</p>
            <p>– Det er makten i juss-verv som gjør at juristene opptrer i mange teorier. Sykepleiere og sosialarbeidere
                dukker for
                eksempel sjelden opp i konspirasjonsteorier. </p>
            <h4><strong>Oversikt over konspirasjonsteorier knyttet til jussen:</strong></h4>
            <div class="tableWrap">
                <table>
                    <tbody class="tbody">
                        <tr class="tr">
                            <td class="td">
                                <p><strong>Losjer</strong></p>
                            </td>
                            <td class="td">
                                <p>Advokater og dommere gjør avtaler under bordet i møter i frimurerlosjen, Odd
                                    Fellow eller andre hemmelige klubber</p>
                            </td>
                        </tr>
                        <tr>
                            <td class="td">
                                <p><strong>Frimann-filosofi</strong></p>
                            </td>
                            <td class="td">
                                <p>Grunnlovene er falske og lovverket er falskt, for det finnes en
                                    &laquo;egentlig&raquo;,
                                    opprinnelig juss som frir alle fra å betale skatt, gjeld, barnebidrag og andre
                                    &laquo;falske&raquo; juridiske forpliktelser</p>
                            </td>
                        </tr>
                        <tr>
                            <td class="td">
                                <p><strong>Kode</strong></p>
                            </td>
                            <td class="td">
                                <p>Grunnloven er skrevet i uforståelig kode</p>
                            </td>
                        </tr>
                        <tr>
                            <td class="td">
                                <p><strong>Stay Behind 2</strong></p>
                            </td>
                            <td class="td">
                                <p>Jens Chr. Hauge, og siden Thorvald Stoltenberg, skapte en hemmelig gruppe for å
                                    fjernstyre rettsvesenet</p>
                            </td>
                        </tr>
                        <tr>
                            <td class="td">
                                <p><strong>Ugyldige dommerforsikringer</strong></p>
                            </td>
                            <td class="td">
                                <p>Norske dommere som har avlagt ed før 2002 har ikke
                                    alltid fått eden arkivert, og deres dommer er derfor
                                    ugyldige</p>
                            </td>
                        </tr>
                        <tr>
                            <td class="td">
                                <p><strong>Ugyldig regjering</strong></p>
                            </td>
                            <td class="td">
                                <p>Statsrådene og mange andre tunge embeter har avlagt
                                    eder som ikke er
                                    &laquo;gyldige&raquo;</p>
                            </td>
                        </tr>
                        <tr>
                            <td class="td">
                                <p><strong>Barneran</strong></p>
                            </td>
                            <td class="td">
                                <p>Barnevernet er i realiteten et skalkeskjul for å hente ut barn fra familier på
                                    bestilling</p>
                            </td>
                        </tr>
                        <tr>
                            <td class="td">
                                <p><strong>Nulliteter</strong></p>
                            </td>
                            <td class="td">
                                <p>Vedtak og dommer er ikke gyldige fordi de signeres feil, skrives på feil papir eller
                                    inneholder stavefeil</p>
                            </td>
                        </tr>
                    </tbody>
                </table>
                <h3>Falsk lov og ugyldige dokumenter</h3>
                <p>Norske OPCA-er hevder også at selve loven er falsk: «Grunnloven (av 1814) er
                    erstattet av et
                    ugyldig regelverk». Det meste av vedtak og dommer skal som en slags følgefeil være ugyldige og ikke
                    bindende. Her
                    er noen eksempler:</p>
                <ul>
                    <li>Kjennelser fra Høyesterett er ugyldige hvis de er 1) ubegrunnet 2) uten leselig navn 3) uten
                        signatur 4) ikke på
                        originalt papir 5) stemplet av retten med leselig dato 5) bevitnet av to vitner som ikke jobber
                        i
                        domstolen, og
                        6) originalen.</li>
                    <li>De fleste statsråds-eder er ugyldig hvis det 1) mangler vitner 2) gyldig stempel 3) ark med
                        statens
                        offisielle
                        logo på.</li>
                    <li>Dommerforsikringer er ugyldige hvis 1) navnet ikke er tydelig lesbart 2) stempel og vitner
                        mangler –
                        eller 3)
                        fordi de ikke er arkivert i Justisdepartementet.</li>
                </ul>
                <h3>Forløperen Herman Berge</h3>
                <p>Infowarriors-nettsiden ser ut til å antyde et nytt nivå av Frimenn i Norge, en side med
                    internasjonalt
                    nettverk. Det
                    er i så fall en utvikling fra det som tydeligvis før var mer spredt miljø med enkeltpersoner. Den
                    tydeligste
                    forløperen når det gjelder pseudo-juridisk tenking, er den mediesky, Luxembourg-baserte juristen
                    Herman
                    Berge.</p>
                <p>Berge førte rundt årtusenskiftet en sak for medlemmer i rederfamilien Riis, og er siden er <a
                        href="https://www.dn.no/-jurist-amok-med-riis-dodsbo/1-1-1279062">anklaget for å ha tatt det
                        meste
                        av gevinsten
                        selv</a>. Berge driver bloggen <a href="http://www.rettsnorge.com">RettsNorge.com</a> som i
                    årevis har
                    vært opptatt av
                    en særegen konspirasjons-påstand om mangelen på gyldige dommerforsikringer i Norge. Den kjente
                    barnevern-aktivisten
                    Rune Fardal har også vært opptatt av dommerforsikringene. Tesen er at de fleste norske dommere ikke
                    har
                    avlagt
                    dommerforsikringer, og at dette er bevisst. Spesielt skal dommerforsikringer avgitt i perioden
                    1991–2002
                    ikke ha
                    blitt arkivert korrekt hos Justisdepartementet. Følgelig er ikke dommene fra disse dommerne gyldige,
                    argumenterer
                    Berge, som har vært raus med å navngi dommere som angivelig er uten forsikring (flere av dem sitter
                    i
                    dag i
                    Høyesterett).</p>
                <h3>Dommerforsikringene som mangler</h3>
                <p>Domstoladministrasjonen (DA) har svart på kritikken om forsikring med at det riktignok finnes noen
                    dommerforsikringer
                    som ikke er arkivert korrekt i tiden før 2002. Det året overtok DA ansvaret fra fylkesmenn og
                    Justisdepartement.
                </p>
                <p>Problemet angikk rundt 150 av landets daværende vel 500 dommere, inkludert <a
                        href="https://www.dagsavisen.no/innenriks/terror-dommer-uten-forsikring-1.473351">dommer Arne
                        Lyng</a> fra
                    22-juli-saken.</p>
                <p>– Men det betyr ikke at dommerne ikke har avlagt eden, påpekte justisminister Grete Faremo da ideen
                    nådde
                    <a
                        href="https://www.stortinget.no/no/Saker-og-publikasjoner/Sporsmal/Skriftlige-sporsmal-og-svar/Skriftlig-sporsmal/?qid=52928">Stortingets
                        spørretime</a>
                    via den senere justisminister Per Sandberg.</p>
                <p>I dag kan alle dommerforsikringere <a
                        href="https://www.domstol.no/no/domstoladministrasjonen/offentlighet-og-innsyn/dommerforsikringer1/">sees
                        online
                        på DAs sider</a>. <a
                        href="https://www.nrk.no/norge/avviser-krav-om-dommerforsikring-1.8223358">Høyesterett tok
                        forøvrig stilling til spørsmålet om en ugyldig dommerforsikring gjør dommene ugyldige</a> i <a
                        href="https://www.domstol.no/globalassets/upload/hret/avgjorelser/2012/saknr2012-398.pdf">Flexiped-dommen
                        i
                        2012</a> og konkluderte med at dommene var gyldige.</p>
                <p>Nettsteder som Berges RettsNorge, Hans Gaardes Nyhetsspeilet og Norgespartiet og Grunnlovens Vektere
                    preges i ofte av
                    anklager mot enkeltpersoner. Blant de mange «skurkene» som svertes er riksadvokat Tor Aksel Busch
                    (påstått «ugyldig»
                    som riksadvokat), regjeringsadvokat Sven Ole Fagernæs, konkurs-ekspert Knut Ro, samt personer som
                    tydeligvis har
                    vært i feider med personene selv.</p>
                <p>Det gjelder blant Ole K. Aabø-Evensen (involvert i Riis-saken for KPMG), Follo-sorenskriver Ingvil
                    Myhr
                    (som anklages
                    for fyllekjøring) og advokatfirmaet Føyen Torkildsen. I en slettet post nevnes også jusprofessor
                    Hans
                    Petter Graver.
                </p>
                <p>Blant «heltene» i Berges verden er advokaten Sigurd Klomsæt, den avskiltede advokaten Marius
                    Reikerås,
                    den
                    avskjedigete tingrettsdommer Tor Bertelsen og eks-UD-ansatte Synnøve Fjellbakk Taftø.</p>
                <p>Sakene kjennetegnes av en flora av påstander og lange utgreiinger om detaljer, men mangel på reell
                    dokumentasjon. Det er også en mangel på indre logikk. Det er uklart hvorfor loven plutselig er bra
                    når for
                    eksempel Føyen Torkildsen blir anmeldt («Stay behind-advokatfirmaet Torkildsen endelig anmeldt»),
                    mens
                    loven
                    egentlig er falsk. Eller hvorfor man kan stole på menneskerettighetskonvensjonen selv om både FN og
                    statene er
                    «falske»?</p>
                <h3>Stay Behind 2</h3>
                <p>Gaarder presenter på sin blogg Nyhetspeilet en egen art av juridisk konspirasjonsteori. Den handler
                    om
                    tidligere
                    justis- og forsvarsminister og krigshelt Jens Chr. Hauge. Hauge var visstnok «medlem av
                    styringskomitéen
                    i den
                    hyperhemmelige <a
                        href="http://www.nyhetsspeilet.no/2010/05/alt-om-arets-bilderbergm%2525C3%2525B8te/">Bilderberg-gruppen</a>»
                    i
                    1956. Så skapte han en hemmelig gruppe kalt «Stay behind 2» som fjernstyrer rettsvesenet. Thorvald
                    Stoltenberg har
                    vært kommandør i dette etter Hauge og hatt kontroll med «operasjonsrommet "Gjøkeredet"». «Beviset»
                    for
                    «Stay Behind
                    2» er at høyesterettsdommer Ketil Lund ikke dokumenterte den i Lund-kommisjonens høringer.</p>
                <p>Foruten storkonspirasjoner som Stay Behind 2 finnes det små og store konspirasjoner om jussen, som at
                    <a href="https://ap-koder.blogspot.com/p/ikke-lagt-ut-enna_4.html">Grunnloven bevisst er skrevet som
                        uforståelig
                        «kodetale»</a> for at bare Stortinget selv skal kunne tolke den.</p>
                <h3>40–50 personer i Norge</h3>
                <p>Internett kan få den norske Frimannbevegelsen til å se omfattende ut, siden det finnes så mange
                    nettsider
                    og så
                    mange, lange tekster (og mange kommentarer om sakene i enkelte nettfora). Men i realiteten er nok
                    antall
                    aktive
                    neppe over 100. Det totale aktive konspirasjonsteorimiljøet i Norge er vanskelig å tallfeste, men vi
                    snakker
                    maksimum tre promille av befolkningen, altså et tall på under fem tusen personer.</p>
                <p>– Men det kommer an på hva du mener med å tro på konspirasjon. Troen på at eliter samles i skjul om
                    felles interesser
                    er ganske utbredt. Syv av ti svarer jo at de tror på «hverdagskonspirasjoner», det vil si at «folk
                    med
                    makt» på et
                    eller annet vis «rotter seg sammen» uten at vi folk flest vet om det, sier Dyrendal.</p>
                <p>Den alminneligste er mistanken mot frimurerne, men også mot andre «overklasse-grupper» som Rotary,
                    Lions
                    og Odd
                    Fellows.</p>
                <p>– Her mistenker nok mange at også advokater og dommere «snakker sammen». Men det er jo bare et fåtall
                    som
                    lar
                    forestillingen påvirke sine liv og valg, sier Dyrendal.</p>
                <p>– Det hjelper nok ikke om den samlede norske dommerstanden melder seg ut av losjene sine. En som tror
                    hardt nok på
                    frimurer-konspirasjonen, vil da bare si at utmeldingen er et skalkeskjul for å fortsette
                    konspirasjonen
                    i skjul,
                    sier Dyrendal.</p>
                <h3>Beviser seg selv med sirkelargument</h3>
                <p>– Dette er konspirasjonens ironi. Den beviser seg selv i et sirkel-argument. Mangelen på bevis for
                    konspirasjonen,
                    beviser at konspirasjonen lykkes i å holde seg skjult!</p>
                <p>Om du påstår at en kult har grav ned barnelik, men politiet ikke finner noen lik, beviser det bare at
                    også politiet
                    er med i konspirasjonen, sier han.</p>
                <p><em>– Så hva skal man gjøre?</em></p>
                <p>– Det eneste kjente våpen mot falske konspirasjonsteorier er åpenhet: innsyn i prosedyrer, også i
                    retten
                    og staten.
                    Det hjelper å ha et rettferdig og åpent samfunn, som det ikke er så mye å utsette på, og færre som
                    sakker helt
                    akterut. I den grad man kan «vaksinere» folk med informasjon, er det viktig å gjøre dem bevisst på
                    verdien av
                    faktasjekk og dokumentasjon og vitenskapelig arbeidsmåter og ulike andre måter å bevise på. Vi har
                    sett
                    hvor
                    effektivt det er å gjennomføre eksperimenter der elever får dikte sine egne fantasi-konspirasjoner,
                    for
                    så å oppdage
                    hvor «umotbeviselig» deres falske påstand er. Sirkelargument kan jo «bevise» enhver teori, sier
                    Dyrendal.</p>
                <p>Han minner likevel om at noen konspirasjoner faktisk er virkelige.</p>
                <p>– Britisk og amerikansk etterretning konspirerte mot Irans statsminister Mossadegh i 1953, Richard
                    Nixon
                    organiserte
                    innbrudd hos Demokratene i 1971, tyske offiserer plottet for å drepe Hitler 20. juli 1944 og
                    etterretningsorganet
                    NSA drev omfattende overvåking av amerikanske nettbrukere før Snowden avslørte dem, sier Dyrendal.
                </p>
                <p>– Men ingen av konspirasjonene handlet om verdensherredømme.</p>
                <p><em>– Bør vi være bekymret for konspirasjonsteorier?</em></p>
                <p>– Vi bør være bekymret hvis norske politikere begynner å bruke allment utbredte konspirasjonsideer
                    bare
                    for å sanke
                    stemmer. Det virker polariserende og kan undergrave troen på legitime valg og alminnelig lov og
                    rett.
                    Allerede ser
                    vi at autoritære regjeringer i Polen og Ungarn bruke konspirasjoner om rettsvesenet til å la vanlige
                    folk tro at
                    dommere er partiske. Det bruker de for å kontrollere domstolene, sier Dyrendal.</p>
                <p>– Forestillingen om at staten Norge er gjennomkorrupt, undergraver tiltroen til demokratiet.
                    Forestillingen om at
                    norske domstoler og Norges lover er falske, kan på sikt uthule selve fundamentet for lov og rett
                    nedenfra, i alle
                    fall i en del miljøer. Og det bør jurister ta alvorlig.</p>

                <p><strong>Har du hørt om en konspirasjonsteori i jussen? <a
                            href='mailto:henrik.pryser.libell@universitetsforlaget.no'>Tips oss</a>.</strong></p>
    </section>
</div>