<div class="newsArticle">
    <section class="header">
      <h1 class="articleTitle">Om 100 år er allting glemt - bare ikke festekontrakten</h1>
      <h2 class="subtitle">Tomtefeste er ikke over,  det står bygninger igjen</h2>
    </section>
    <section class="content">
      <div class="body">
        <div class="byline">
          Av <cite><a href="mailto:henrik.pryser.libell@universitetforlaget.no">Henrik Pryser Libell</a>, nyhetsredaktør Juridika</cite>
          <svg class="icon icon-dividerDot" width="6" height="6" viewBox="0 0 6 6">
            <circle cx="164.75" cy="778.75" r="2.75" fill="#C2C0C2" fillRule="evenodd" transform="translate(-162 -776)"/>
          </svg>04. juni 2018 kl. 09:00
        </div>
        <p class="leadParagraph">
          Når noen har leid en tomt i 50 år og bygd en fabrikk, kjøpesenter eller en populær restaurant som det ikke lov å bygge i dag,
          kan tomtens eier så og si gratis overta bygget? Førsteamanuensis Miriam Skag har dypdykket i den juridiske teorien som blir
          en del av kampen om Bergens «gullrekke», Zachariasbryggen, i Gulating.
        </p>
        <p>
          Hvem skal eie bygget til slutt, n&aring;r tomta har v&aelig;rt leid i &aring;rtier? F&oslash;rsteamanuensis Miriam Skag har kommet med nye argumenter til hvordan tomtefeste med n&aelig;ringsbygg skal avvikles. Sp&oslash;rsm&aring;let er brennaktuelt i kampen om en popul&aelig;r tomt ved Bryggen i Bergen. Den som f&aring;r tomten, vinner ogs&aring; en pengemaskin av et restaurantbygg. Sp&oslash;rsm&aring;let er til hvilken pris. Jussen er tydeligvis full av hull p&aring; omr&aring;det, og Skag fors&oslash;ker &aring; tette noen av dem.
        </p>
        <p>
          P&aring; Fisketorget ved Bryggen i Bergen ligger byens &laquo;gullrekke&raquo;, restaurantkomplekset Zachariasbryggen, &laquo;Zachen&raquo;. Denne popul&aelig;re, godt bes&oslash;kte &laquo;pengemaskinen&raquo; er imidlertid bygd p&aring; en festet tomt, som eies av et tomteselskap. Hva skjer med festen p&aring; brygga n&aring;r festetiden er over? Hvem f&aring;r bygget n&aring;r grunneieren skal ha tomten tilbake? Det enkle svaret i dette tilfellet er grunneieren. Men det vanskelige er hvordan &ndash; og til hvilken pris? Hvordan skal et bygg som f&oslash;lger med avsluttet tomtekontrakt prises &ndash; og hva skal til for &aring; kreve tomten ryddet? Miriam Skag, f&oslash;rsteamanuensis i rettsvitenskap ved UiB, utforsker i en fersk tidsskriftsartikkel det juridiske hullet i avviklingen av tomtefeste og har gjort to viktige funn. Skag er selv tidligere advokat og konstituert lagrettsdommer og jobber n&aring; med juridisk forskning.
        </p>
        <p>
          <strong>Debattartikkelen i </strong>Tidsskrift for forretningjuss nr. 2-2018 ser n&aelig;rmere p&aring; unntaksreglene ved avvikling av tomtefeste for n&aelig;ringsbygg. Den 79 sider lange &laquo;mursteinen&raquo; av en fagartikkel tar for seg juridiske problemer som oppst&aring;r n&aring;r et tomtefeste avvikles og hvordan de i praksis l&oslash;ses i domstolene.
        </p>
        <h3>Et skred av tomter avvikles snart</h3>
        <p>
          Tomtefeste er som de fleste vet en relativt særnorsk ordning for hvordan en fester (leietaker) kan leie grunn i 50, 60, 70 til 100 år eller mer, og bygge hus, uten å eie selve grunnen. Mange tomter ble festet bort på denne måten under boligboomen i etterkrigstidens Norge. Vi bygget landet, men mange leide jorden. Men kontraktene går ut på dato – og vi kan nærme oss skred av avviklinger av disse langtidsleiekontraktene.
        </p>
        <p>
          For de vel 170.000 festeforhold som gjelder et hus eller en hytte er som regel saken klar: den som har leid tomten så lenge, kan også kjøpe den når tiden er over. Alternativt blir festekontrakten forlenget, eventuelt med en viss oppregulering av festeavgiften. Derimot er det en helt annen sak i de vel 30.000 festeforholdene i Norge der næringsbygg står på festet tomt. Det vil si når tomta er brukt til forretningsbygg: kjøpesentre, parkeringshus, lagre, restauranter, fabrikker og andre slike formål.
        </p>
        <p>
          Tomtene er ofte mer verdifulle i dag enn da kontraktene startet – og byggene kan kanskje aldri få lov å bygges på nytt i dag. Så hvordan priser man da et bygg, når regelen sier at grunneieren skal få tilbake tomta – med bygg – mot en rimelig kompensasjon.
        </p>
        <h3>Beliggenhet eller verdien av planker og metall</h3>
        <p>
          Regelen om å hindre «verdispill i utrengsmål» slår inn for  <em>«</em>bygg av en viss størrelse som ikke nødvendigvis lar seg flytte» – fysisk eller på en økonomisk lønnsom måte. Regelen får stor betydning for partenes rettigheter og plikter. Når en av partene nektes å rive bygget, følger problemet med å fastslå hvem som skal betale hva - og til hvem. Det er jo, som Skag skriver, «[...] ganske inngripende å nekte riving.». Det kan også tenkes at bygget har stor verdi for den som fester det, men liten verdi for grunneieren, som for eksempel har andre planer for tomten, eller ikke kan eller ønsker å drive videre det som bygget har bydd på muligheten til. I stadig økende grad legges det vekt på hensynet til samfunnet og at bygg ikke skal gå til spille når partene er uenig om overtakelsen.
        </p>
        <h3>Flere steiner å snu</h3>
        <p>
          Skag har sparret med professor Kåre Lilleholt ved Universitetet i Oslo, førsteamanuensis Arnt E. Skjefstad ved Universitetet i Bergen og professor Erlend Kvaal ved Handelshøyskolen BI om artikkelen. 
        </p>
        <p>
          Det er et felt uten klare regler, ikke minst når to saker i Høyesterett har dissens med 3 mot 2-dommer - som svinger i hver sin retning!
        </p>
        <p>John Egil Bergem, advokat, Arntzen de Besche</p>
        <p>En av praktikerne som har funnet artikkelen matnyttig er John Egil Bergem, advokat i Arntzen de Besche i Trondheim.</p>
        <blockquote>
          – Miriam Skags artikkel er interessant og nyttig fordi den utfyller et forholdsvis sparsomt rettskildemateriale på feltet. Artikkelen gir en god og grundig oversikt, men viser samtidig at det er flere steiner å snu på feltet, sier Bergem.
        </blockquote>
        <p>
          En av steinene han mener gjenstår å snu, er en tenkt omvendt situasjon av saken om Zachariasbryggen: grunneieren vil ha byggene revet i stedet for å overta dem.
        </p>
        <blockquote>
          – Man kan tenke seg betydningen av byggrestriksjoner som gjør det attraktivt for grunneieren å overta bygget som det er og sørger for at bruksverdien overstiger salgsverdi og teknisk verdi, sier han.
        </p>
        <p>
          Et slikt eksempel vil være et område med festetomter til næringsformål som omreguleres til boligformål, for eksempel en gammel havn eller fabrikk som blir til «hippe» boliger. Dette har skjedd og skal ennå skje i mange norske havnebyer.
        </p>
        <blockquote>
          – Tomtene blir da attraktive for eiendomsutbygging, mens byggene framstår som utgiftsposter, selv om teknisk verdi ikke er ubetydelig, sier han.
        </blockquote>
        <blockquote>
          – Bruksverdien vil i disse tilfellene være begrenset av at bruk av byggene til dagens formål faller bort når reguleringsplanen blir gjennomført. Her er det mye skjønn og lite klare regler. Man merker jo at det er et felt uten klare regler, ikke minst når Høyesterett faller ned på to 3 mot 2-dommer – som svinger i hver sin retning.
        </blockquote>
        <p>Bergem tror tomtefesteordningen for boliger og hytter på sikt utfases. Dagens regler gjør det lite attraktivt for bortfesterne å etablere nye festeforhold for hus og hytte fremfor å selge. Festerne på sin side har bedre råd enn før til å kjøpe tomt eller innløse en tomt de allerede fester. Men for næringsbygg vil tomtefeste stadig være aktuelt.</p>
        <blockquote>
          – Næringsbygg har en viss levetid på 40-50 år, og nedskrivinger og annet gjør at det er en grei investering å leie på langtidsbasis i stedet for å eie.
        </blockquote>
        <blockquote>
          – Her har forfatteren gått dypere inn i materien enn det jeg kjenner til at andre har gjort.
        </blockquote>
        <p>
          Sam E. Harris, advokat, BAHR
        </p>
        <p>
          Også advokat Sam E. Harris i BAHR har lest saken. Han representerer bortfesteren, Bergen Sentrum Tomteselskap, og synes artikkelen er «både grundig og interessant».
        </p>
        <blockquote>
          – Her har forfatteren gått dypere inn i materien enn det jeg kjenner til at andre har gjort. Den er avklarende og vil være godt egnet som hjelpemiddel til å formulere problemstillinger og å hente argumenter i kommende saker på området, også det som til høsten vil bli et tredje overskjønn etter to opphevelser fra Høyesterett, sier Harris.
        </blockquote>
        <blockquote>
          – På flere punkt vil det likevel være rom for avvikende syn og videre diskusjon, antyder han, men kan ikke gå i detalj, så lenge han er part i saken og den ikke er avgjort.
        </blockquote>
        <p>
          Alle tre er likevel enige om at det blir spennende å følge rettsutviklingen på dette feltet. 
        </p>
    </section>
  </div>
