<div class="newsArticle">
    <section class="header">
      <h1 class="articleTitle">– Storbritannias juridiske EU-forpliktelser vil vare 100 år etter Brexit</h1>
      <figure>
        <img src="https://s3.eu-central-1.amazonaws.com/juridika-news-images/storbritannias-juridiske-eu-forpliktelser-vil-vare-100-a%CC%8Ar-etter-brexit.jpeg" alt=""/>
        <figcaption>
          <p>
              Brexit juridisk sett: Brexit-avtalen, hvis vedtatt, blir en rettsakt fra EU og må derfor inkluderes i EØS-avtalen som alle andre EU-rettsakter. Det skriver jussprofessorene Christopher Hillion, Tarjei Bekkedal og Mads Andenæs i en ny artikkel i Lov og Rett. EU-kommisjonen gikk nylig ut med samme syn.
              Foto: Istock Photo
          </p>
        </figcaption>
      </figure>
    </section>
    <section class="content">
      <div class="body">
        <div class="byline">
          Av <cite>Sunniva Rebbestad, skribent</cite> og <cite><a href="mailto:henrik.pryser.libell@universitetforlaget.no">Henrik Pryser Libell</a>, nyhetsredaktør Juridika</cite>
          <svg class="icon icon-dividerDot" width="6" height="6" viewBox="0 0 6 6">
            <circle cx="164.75" cy="778.75" r="2.75" fill="#C2C0C2" fillRule="evenodd" transform="translate(-162 -776)"/>
          </svg>13. desember 2018 kl. 16:00
        </div>
        <p class="leadParagraph">
          EUs rettslige prinsipper binder britene lenge etter at medlemskapet i EU opphører. Brexit-avtalen må ses som en EU-rettsakt i EØS-avtalen. Det skriver tre jussprofessorer i en fersk utgave av Lov og Rett. I forrige uke sa også EU at Brexit-avtalen er juridisk «EØS-relevant».
        </p>
        <p>
          Den 25. november godkjente EU en
          <a href="https://assets.publishing.service.gov.uk/government/uploads/system/uploads/attachment_data/file/759019/25_November_Agreement_on_the_withdrawal_of_the_United_Kingdom_of_Great_Britain_and_Northern_Ireland_from_the_European_Union_and_the_European_Atomic_Energy_Community.pdf">
            exitavtale mellom EU og Storbritannia</a> som, hvis vedtatt av britene, gjelder fra 29. mars 2019 til 31. desember 2020. Nå hersker tvilen i alle ledd om det britiske parlamentet kan godta avtalen, men uansett er debatten i gang om hvordan et Brexit vil spille seg ut juridisk, også for Norges del. Hvordan skal overgangsavtalen mellom EU og Storbritannia juridisk sett implementeres i Norge og iEØS? Ingen har tidligere forlatt EU, så ingen er helt sikre. Det er denne usikkerheten de tre jussprofessorene ved Universitetet i Oslo, Christopher Hillion, Tarjei Bekkedal og Mads Andenæs adresserer i sin artikkel
          <a href="https://juridika.no/tidsskrifter/lov-og-rett/2018/10/artikkel/hillion">
            «Brexit, Norge og EØS»</a> i det nyeste Lov og Rett.
        </p>
        <blockquote>
          <p>
            – Brexit er viktig for Norge og for EØS. Storbritannia forblir vår viktigste handelspartner utenfor EU, sier Mads Andenæs og Tarjei Bekkedal.
          </p>
        </blockquote>
        <p>
          Andenæs og hans medforfattere påpeker at utmeldelsesavtalen (Brexit-avtalen) beskytter opptjente rettigheter og derfor er EØS-relevant.
        </p>
        <h3>
          EU kaller Brexit EØS-relevant
        </h3>
        <blockquote>
          <p>
            – Siden vi skrev artikkelen har EU-siden nå anerkjent dette i
            <a href="https://ec.europa.eu/commission/sites/beta-political/files/proposal_for_a_council_decision_on_the_signing_of_the_wa.pdf">
              Rådets beslutninger 5. desember 2018</a>, forteller Andenæs.
          </p>
        </blockquote>
        <p>
          Da EU-kommisjonen offentliggjorde utkastet til Brexit-avtalen står det
          <a href="http://data.consilium.europa.eu/doc/document/XT-21101-2018-INIT/en/pdf">
            formelt sett at Brexit-avtalen er en "text with EEA relevance»</a>.
        </p>
        <blockquote>
          <p>
            – Det indikerer at dette er en tekst som skal inkorporeres i EØS-avtalen gjennom vedtak i EØS-komiteen og så videre. Ikke at man kan legge for mye i det, men det passer med det vi hører om den politiske prosessen fra norsk side. Ratifiserer britene Brexit-avtalen, så er det stadig mer sannsynlig at alle tre parter, EU, EØS/EFTA og Storbritannia, vil gå inn for at Brexit-avtalen inkorporeres i EØS-avtalen, med såkalte horisontale tilpasninger, slik vi argumenterer for, sier professoren;
          </p>
        </blockquote>
        <blockquote>
          <p>
            – Når Brexit-avtalen nå er merket som EØS-relevant, er det altsånoe Norge uansett må ta stilling til.
          </p>
        </blockquote>
        <h3>
          EØS binder britene mer enn mange tror
        </h3>
        <p>
          De tre professorene argumenterer i sin artikkel med at Storbritannia er ikke et tredjeland ennå, men fortsatt en medlemsstat. Utmeldelsesavtalen må derfor ses som en EU-rettsakt og inkorporeres i EØS-avtalen på samme måte som annen EU-lovgivning, mener forfatterne.
        </p>
        <blockquote>
          <p>
            – Alt annet vil gå på tvers av EUs og EØS sine grunnleggende rettslige prinsipper. Dersom EØS-borgere ikke sikres samme materielle vern av opptjente rettigheter som EU-borgere i Storbritannia eller like effektive håndhevingsmekanismer, vil det krenke EØS-prinsippene om homogenitet og ikke-diskriminering
          </p>
        </blockquote>
        <p>
          Spørsmålene i artikkelen har allerede vært tema på mange seminarer og vært diskutert med en rekke jurister, sier forfatterne. Artikkelen er til dels svar på et notat som Justis- og beredskapsdepartementet sendte på høring i oktober:
          <a href="https://www.regjeringen.no/contentassets/5901c36065cf47579ecfdbef3da75ae1/horingsnotat--brexit.pdf">
            Brexit – behov for lov- og forskriftsendringer</a>. Notatet inneholder forslag til lov- og forskriftsendringer som kan bli nødvendige på grunn av Brexit, ikke minst i utlendingsloven. Høyesterett avslo å uttale seg om endringene.
          <a href="https://www.regjeringen.no/no/dokumenter/horing-lov-og-forskriftsendringer-som-folge-av-storbritannias-uttreden-fra-den-europeiske-union/id2613725/?uid=4f260451-efe6-432c-8665-99c398b203e0&amp;expand=horingsnotater">
            Advokatforeningen har avgitt svar</a>, men via sitt lovutvalg for asyl- og utlendingsrett som konsentrerte seg om utlendingsloven.Tilsynsrådet for advokatvirksomhet på sin side var bekymret
          <a href="https://www.regjeringen.no/no/dokumenter/horing-lov-og-forskriftsendringer-som-folge-av-storbritannias-uttreden-fra-den-europeiske-union/id2613725/?uid=847ea2d4-1340-4dd6-8006-ba5b5e4bf857&amp;expand=horingsnotater">
            norske advokater som virker i Storbritannia, og britiske advokater som virker i Norge</a>. Men ingen av juristene tok opp spørsmålet om EU-rettens prinsipper bindene britenemer enn de tror.
        </p>
        <p>
          «Høringsnotatet drøfter ikke [det] mest grunnleggende» skriver de tre, nemlig «Utmeldelsesavtalens EØS-relevans og forholdet til prinsippene om homogenitet og likebehandling; spørsmål av institusjonell karakter, særlig knyttet til overvåking og håndheving; og mekanismer som skal sikre utmeldelsesavtalens bindende virkning og forrang i nasjonal rett.»
        </p>
        <blockquote>
          <p>
            – Det er vanskelig juss. Og praktisk viktig. Så her betyr jussen noe, sier Andenæs, som mener rettighetene ikke blir bort over natten. Tvertimot, de vil gjelde et århundre;
          </p>
        </blockquote>
        <blockquote>
          <p>
            – I overgangsperioden er det spørsmål om EØS-avtalen skal fortsette å gjelde fullt ut. Denne perioden varer i minimum to år, kanskje så mye som fire år om den blir forlenget. Etter overgangsperioden vil de opptjente rettighetsposisjonene som blir beskyttet av utmeldelsesavtalen fortsette å gjelde 100 år fremover i tid. Derfor er dette viktig for alle som driver med europarett, sier Andenæs.
          </p>
        </blockquote>
        <h3>
          Brexit-avtale er EU-rettskilde
        </h3>
        <p>
          Andenæs, Hillion og Bekkedal er bekymret for at Justisdepartementet tenker for mye «utenfor» EØS når man vil kontre Brexit-avtalen med en parallell norsk-britisk Brexit-avtale. I stedet bør Brexit-avtalen tas inn i dagens EØS som en rettsakt fra EU, mener de.En EU-rettsakt er forordninger, direktiver, beslutninger, rekommandasjoner og retningslinjer. EUs avtaler med tredjeland, derimot, har en annen rettslig stilling i Europa-retten. Brexit-avtalen er imidlertid en rettsakt fra EU. Ikke bare fordi Storbritannia ennå er medlem, men fordi overgangsmekanismen i avtalen er underlagt strenge rettslige føringer og EUs organer har den eksklusive kompetansen til å vedta avtalen. For eksempel er det EU som skal forhandle og inngå en avtale med medlemsstaten som ønsker å melde seg ut. Avtalen må dessuten godkjennes av Europaparlamentet og Ministerrådet.
        </p>
        <p>
          Britene må ifølge sammen logikk aktivt melde seg ut av EØS, som de gjorde av EU. Det har altså alle kjennetegn på en EU-rettsakt.
        </p>
        <p>
          EU-«pilaren» og EFTA-«pilaren» i EØS må, slik forfatterne ser det, samarbeide mer om en felles utmeldelsesordning for hele EØS-området. Mens utmelding av EU er regulert i
          <a href="http://www.lisbon-treaty.org/wcm/the-lisbon-treaty/treaty-on-European-union-and-comments/title-6-final-provisions/137-article-50.html">
              Lisboa-traktatens artikkel 50</a> er fremgangsmåten for utmelding av EØS regulert i EØS-traktatens artikkel 127. Der står det at både EU og Norge må bli notifisert om at Storbritannia ønsker å trekke seg. Men det har ikke skjedd til nå.
        </p>
        <p>
          Derfor fortsette britene juridisk sett å være bundet av sin lojalitetsplikt i henhold til
          <a href="https://www.regjeringen.no/globalassets/departementene/ud/vedlegg/europapolitikk/eea_agreement.pdf">
            EØS-avtalens</a> artikkel 3. Den krever at de treffer tiltak som er egnet til å oppfylle EØS-avtalen. Det gjelder også deres Brexit, mener forfatterne. Som altså
          <a href="https://juridika.no/tidsskrifter/lov-og-rett/2018/10/artikkel/hillion">
            konkluderer med at EØS legger visse bånd på Brexit og vis versa</a>.
        </p>
        <p>
          Lov og Rett-redaktør Giuditta Cordero-Moss sier det er en artikkel som er nyttig for mange jurister.
        </p>
        <blockquote>
          <p>
            – Brexit har relevans på mange ulike plan for jurister generelt og for norske jurister spesielt, sier hun;
          </p>
        </blockquote>
        <blockquote>
          <p>
            – Den folkerettslige og EU-rettslige dimensjon er heftig debattert internasjonalt. EØS er ofte bare nevnt når det trekkes frem som et eget Brexit-alternativ for britene, men her fremhever artikkelforfatterne at EØS-avtalen berøres også på helt andre måter av Brexit.
          </p>
        </blockquote>
      </div>
    </section>
  </div>
