<div class="newsArticle">
    <section class="header">
      <h1 class="articleTitle">Lynkurs: Nytt i personvernretten</h1>
      <figure>
        <img src="https://s3.eu-central-1.amazonaws.com/juridika-news-images/lynkurs-nytt-i-personvernretten.jpg" alt=""/>
        <figcaption>
          <p>
            Mye nytt å vite: Juridika Innsikt har snakket med personverneksperter om hvordan GDPR og ny personvernlov og nye dommer, forskrifter og andre rettskilder har endret personvernretten i 2018 – og hva som er i vente i 2019.
            Foto: Istock (illustrasjon)
          </p>
        </figcaption>
      </figure>
    </section>
    <section class="content">
      <div class="body">
        <div class="byline">
          Av <cite><a href="mailto:henrik.pryser.libell@universitetforlaget.no">Henrik Pryser Libell</a>, nyhetsredaktør Juridika</cite>
          <svg class="icon icon-dividerDot" width="6" height="6" viewBox="0 0 6 6">
            <circle cx="164.75" cy="778.75" r="2.75" fill="#C2C0C2" fillRule="evenodd" transform="translate(-162 -776)"/>
          </svg>25. januar 2019 kl. 13:00
        </div>
        <p class="leadParagraph">
          Denne uken kom den første giga-boten etter EUs personvernforordning (GDPR) – en fransk bot på 50 millioner euro til Google. Juridika Innsikt presenterer her en oversikt over viktige endringer i rettskildebildet etter at ny personopplysningslov ble innført i 2018, og hva som er verdt å følge med på fremover.
        </p>
        <p>
        	Personvern er et varmt tema for jurister om dagen etter innføringen av GDPR forrige sommer. Denne uken, 21. januar, falt <a href="https://www.cnil.fr/en/cnils-restricted-committee-imposes-financial-penalty-50-million-euros-against-google-llc">den første giga-boten</a> etter det nye regelverket: <a href="https://www.nytimes.com/2019/01/21/technology/google-europe-gdpr-fine.html">50 millioner euro i bot til Google fra det franske datatilsynet</a>. Som Juridika Innsikt skrev i sommer, blir GDPR antakelig <a href="https://juridika.no/innsikt/gdpr-blir-advokatmat-i-årevis">advokatmat i årevis</a>.
        </p>
        <p>
        	Det neste store EU-regelverket som kan påvirke personvernreglene, er EUs kommunikasjonsvernforordning (<em>ePrivacy Regulation</em>). Forordningen, som vil regulere bruken av e-post, sosiale medier, chat-tjenester og andre digitale kommunikasjonstjenester, blir neste stopp i EUs personvernløp etter personvernforordningen. GDPR er innført i Norge gjennom <a href="https://lovdata.no/lov/2018-06-15-38">ny personopplysningslov</a>, som trådte i kraft 20. juli 2018.
        </p>
        <p>
        	I høst har vi fått en prøvesmak av virkningen og Juridika Innsikt har intervjuet eksperter om hvilke avklaringer vi har fått så langt.
        </p>
        <p>
        	Det har så langt ikke kommet noen virkelig store, avgjørende dommer eller avklaringer eller signalsaker, men for dem som jobber mye med personvern, er rettskildebildet allerede endret i løpet av 2018. Juridika Innsikt har sett på hvordan.
        </p>
        <h3>
        	Personvern som standard
        </h3>
        <p>
        	Mange forsøker å gi gode svar på hva GDPR betyr for jussen. Både
        	<a href="https://www.gyldendal.no/Faglitteratur/Jus/Juridiske-fag/Personvern">Gyldendal</a> og <a href="https://juridika.no/fagb%C3%B8ker/personvernforordningen-gdpr/1">Universitetsforlaget</a> har gitt ut litteratur, Datatilsynet har lansert et helt fornyet nettsted, og advokatfirmaer og andre driver aktiv opplysningsvirksomhet overfor sine kunder.
        </p>
        <p>
        	Kort oppsummert stiller den nye EU-forordningen krav til alle virksomheter som behandler <a href="https://juridika.no/lov/2016-04-27-679/kapittel_ii">personopplysninger</a>. Personopplysninger er definert som alle opplysninger som kan knyttes til privatpersoner, uansett om de er sensitive eller ei. Programvare og ulike typer tjenester er fra nå av pålagt å bruke strengest mulige personverninnstillinger innlagt som standard, ikke bare som en mulighet brukerne <em>kan</em> velge.
        </p>
        <h3>
        	Personvernombud
        </h3>
        <p>
        	Flere store organisasjoner må etter den nye loven innføre personvernombud. Det gjelder alle offentlige etater. Over 1500 <a href="https://www.datatilsynet.no/rettigheter-og-plikter/virksomhetenes-plikter/personvernombud/registrerte-personvernombud/">ombud er registrert</a> pr. januar 2019.
        </p>
        <p>
        	– Å sjekke om ombudsordningen etterleves, blir en av prioritetene for Datatilsynet i 2019, sa Datatilsynets direktør Bjørn Erik Thon da den norske juridiske «personverneliten» var samlet til årets personvernkurs i regi av Juristenes Utdanningssenter i oktober.
        </p>
        <p>
        	Thon sa da at tilsynet kun etter at den nye loven trådte i kraft i juli, hadde mottatt flere meldinger om avvik enn i hele 2017 sammenlagt. Han la til at tilsynet jobbet med flere alvorlige saker, inkludert lemfeldig håndtering av personnummer og feilsending av straffesaksdokumenter. Nettavisen Rett 24 meldte om en slik sak i høst, der dokumenter som skulle gått fra politi til forsvarsadvokat, <a href="https://rett24.no/articles/politiet-tastet-feil--sendte-straffesaken-til-rett24">havnet rett i redaksjonen</a>.
        </p>
        <h3>
        	Datatilsynets veiledere
        </h3>
        <p>
        	Datatilsynet <a href="https://www.datatilsynet.no/regelverk-og-verktoy/veiledere/korleis-lage-atferdsnorm/innleiing---om-rettleiaren/">har utarbeidet veiledere for alle bransjer som vil etablere egne personvernnormer</a>. <a href="https://www.advokatforeningen.no/aktuelt/Nyheter/2017/desember/veileder-om-de-nye-personvern-reglenes-betydning-for-advokatvirksomhet/">Advokatforeningen</a> har laget retningslinjer for advokatbransjen. Tilsynet selv har laget <a href="https://www.datatilsynet.no/regelverk-og-verktoy/veiledere">ulike veiledere</a> for å gjøre det enklere for behandlingsansvarlige og databehandlere å etterleve regelverket. Blant disse veilederne finnes en <a href="https://www.datatilsynet.no/regelverk-og-verktoy/veiledere/behandlingsansvarlig-og-databehandler/">veileder om behandlingsansvarlig og databehandler</a>, en <a href="https://www.datatilsynet.no/regelverk-og-verktoy/veiledere/vurdering-av-personvernkonsekvenser/">veileder om vurdering av personvernkonsekvenser</a> og en <a href="https://www.datatilsynet.no/regelverk-og-verktoy/veiledere/programvareutvikling-med-innebygd-personvern/">veileder om programvareutvikling med innebygd personvern</a>.
        </p>
        <h3>
        	Megabøtene i Europa
        </h3>
        <p>
        	Sanksjonene kan med ny lov bli langt høyere. I Norge er gebyrtaket på 10 G (én million kroner) fjernet. Alt etter hvilke regler som blir brutt, kan de som bryter personvernregelverket, nå ilegges overtredelsesgebyr på opptil 20 000 000 euro eller, dersom det dreier seg om et foretak, på opptil 4 % av den samlede globale årsomsetningen i forutgående regnskapsår, der det høyeste beløpet anvendes.
        </p>
        <p>
        	Datatilsynet går fra å gi konsesjon til å gi konsultasjon.
        </p>
        <p>
        	Thon har tidligere sagt at det norske tilsynet ikke ønsker å gi store bøter, men bøtenivået skal i fremtiden bestemmes i samråd med datatilsyn i andre EU-land. Rettspraksisen blir først og fremst felleseuropeisk, ikke nasjonal.
        </p>
        <p>
        	– Vi vil nok se et par store signalsaker veldig snart. Kanskje først fra det franske, tyske eller britiske datatilsynet, forklarte en av forfatterne av <em>Personvernforordningen (GDPR): Kommentarutgave</em>, advokat
        	<a href="https://juridika.no/forfattere/cecilie-r%C3%B8nnevik">Cecilie Rønnevik</a> i Simonsen Vogt Wiig, til Juridika Innsikt.
        </p>
        <h3>
        	Rettspraksis etter GDPR
        </h3>
        <p>
        	I påvente av signalsaker har Thomas Olsen, advokat i Simonsen Vogt Wiig og medforfatter av <a href="https://www.gyldendal.no/Faglitteratur/Jus/Juridiske-fag/Personvernhaandboken">Personvernhåndboken</a>, gjort opp status for norske regler og rettspraksis per årsslutt 2018. På det	<a href="https://www.jus.no/kurs-og-opplaering/det-aarlige-personvernkurset/">årlige personvernkurset</a> i oktober forklarte Olsen hvordan personvernforordningen er gjort til norsk rett, og hvilke presiseringer og unntak som er gjort.
        </p>
        <p>
        	Blant annet gjelder det særnorske regler for kameraovervåking og innsyn i e-post.
        </p>
        <p>
        	Noen regler som før var i gammel personopplysningslov med tilhørende forskrift, er «flyttet» til arbeidsmiljøloven med tilhørende forskrift. Tidligere paragrafer i personopplysningsloven av 2000 om kameraovervåking i virksomhet er nå inntatt i egen forskrift med hjemmel i arbeidsmiljøloven § 9-6.
        </p>
        <p>
        	En annen særregulering i norsk rett, utdypende regler med hjemmel i enkelte artikler i forordningen, inkluderer 13-årsgrense for samtykke ved informasjonssamfunnstjenester. Norge har her valgt aldersgrense 13 år. Artikkel 23 åpner for at nasjonal lovgiver kan gjøre unntak i de registrertes rettigheter og friheter på enkelte områder gjennom lov, og dette er gjort i <a href="https://lovdata.no/dokument/NL/lov/2018-06-15-38/KAPITTEL_4">personopplysningsloven kapittel 4</a>.
        </p>
        <h3>
        	Markedsføring i nytt lys
        </h3>
        <p>
        	Personvernforordningen får også følge for reglene om direkte markedsføring. Reglene har vært gjeldende i mange år. Det stilles ulike krav for å kunne ta kontakt med individer gjennom direkte markedsføring på e-post og annet vis, blant annet krav om samtykke.
        </p>
        <p>
        	Den nye personopplysningsloven gjelder parallelt med markedsføringsloven, og begge regelverk må overholdes ved direkte markedsføring, men det er ikke personopplysningsloven og forordningen som alene stiller kravet om samtykke.
        </p>
        <p>
        	– Frykt for brudd på personvernforordningen har gjort at enkelte virksomheter har sendt ut henvendelser om samtykke, selv om de da risikerer å bryte markedsføringsreglene, sier Olsen.
        </p>
        <p>
        	Han tror reglene om direkte markedsføring endres når den nye kommunikasjonsvernforordningen fra EU innføres en gang i fremtiden. Det gjelder også de norske såkalte cookie-reglene.
        </p>
        <h3>
        	Cookie-reglene i nytt lys
        </h3>
        <p>
        	De norske cookie-reglene har til nå vært mindre strenge enn i mange andre land ellers i Europa. Cookies (informasjonskapsler) er små filer som gjør det mulig for nettstedet å kjenne igjen nettleseren til brukeren og for eksempel tilpasse innholdet på nettstedet til brukerens antatte preferanser. I Norge har det vært tilstrekkelig at en bruker er gitt anledning til å blokkere cookies gjennom innstillinger i nettleseren. Det betyr at et nettsted ikke nødvendigvis trenger å spørre deg om du aksepterer at det benytter cookies, første gang du går inn.
        </p>
        <p>
        	I flere land har cookie-reglene blitt praktisert strengt med krav om uttrykkelig samtykke for bruk av cookies for blant annet markedsføringsformål.
        </p>
        <p>
        	– I den senere tid har vi sett mange virksomheter implementere bannere og pop-ups på nettsidene sine med ulike samtykke- eller reservasjonsløsninger, uten at en slik løsning nødvendigvis er påkrevd juridisk, sier Olsen.
        </p>
        <p>
        	– Det er dessverre en stor risiko for at kundene utvikler en «samtykkeapati» når de må bekrefte så ofte.
        </p>
        <h3>
        	Overgangsordning for konsesjoner
        </h3>
        <p>
        	I utgangspunktet er den tidligere konsesjons- og meldeplikten i den gamle personvernloven opphevet med personvernforordningen. I en egen forskrift om overgangsordninger er imidlertid enkelte konsesjoner videreført. Det gjelder blant annet konsesjonene som gjelder kredittopplysningsvirksomhet, dopingkontroll i treningssenter og elektronisk publisering av rettsavgjørelser og retten for et selskap til å foreta bakgrunnssjekker av andre selskaper før man inngår kontrakter – såkalt <em>integrity due diligence</em> (en bakgrunnssjekk av samarbeidspartnere).
        </p>
        <h3>
        	Rettskildebildet 2019
        </h3>
        <p>
        	Dette er en oppsummering av rettskildebildet når det gjelder personvern i 2018:
        </p>
        <ol>
        	<li>
        		<b>Lov og forordning</b>
        	</li>
        <p>
        	EU har innført ny personvernforordning, GDPR. Den er gjennomført i Norge gjennom ny personopplysningslov, som erstatter loven fra 2000.
        </p>
        	<li>
        		<b>Forskrifter</b>
        	</li>
        <p>
        	To forskrifter til den gamle personopplysningsloven er <a href="https://www.datatilsynet.no/aktuelt/aktuelle-nyheter-2018/nye-forskrifter/">nå blitt forskrifter til arbeidsmiljøloven</a>:
        </p>
        <ul>
        	<li>
        		Kamera på jobben: FOR-2018-07-02-1107 <a href="https://lovdata.no/dokument/LTI/forskrift/2018-07-02-1107">forskrift om kameraovervåking i virksomheter</a> viderefører dispensasjon fra sletteplikten med hjemmel i arbeidsmiljøloven (aml) § 9-6 når opptakene kun skjer der «en begrenset krets ferdes jevnlig». Forskriften gjelder kun kameraovervåking i virksomhet. For kameraovervåking utenfor virksomhet gjelder de generelle personvernreglene.
        	</li>
        	<li>
        		Innsyn i epost: Dispensasjon fra personvernlovens sletteplikt videreføres i FOR-2018-07-02-1108
        		<a href="https://lovdata.no/dokument/SF/forskrift/2018-07-02-1108">forskrift om arbeidsgivers innsyn i e-postkasse og annet elektronisk lagret materiale</a>. Nytt er en innført innsigelsesrett, det vil si at arbeidstaker har rett til å protestere mot slikt innsyn av grunner knyttet til arbeidstakers særlige situasjon.
        	</li>
        </ul>
        	<li>
        		<b>Dommer i EU-domstolen</b>
        	</li>
        <p>
        	To viktige avgjørelser fra EU-domstolen i 2018
        </p>
        <ul style="list-style: none">
        	<li>1)
        	<a href="http://curia.europa.eu/juris/document/document.jsf?text=&amp;docid=202543&amp;pageIndex=0&amp;doclang=DA&amp;mode=lst&amp;dir=&amp;occ=first&amp;part=1&amp;cid=421635">«Facebook-administrator-dommen»</a> av 5. juni:
        </li>
        <p>
        	Spørsmålet i saken var om lærestedet Wirtschaftsakademie Schleswig-Holstein skulle anses som behandlingsansvarlig for personopplysninger som ble behandlet i forbindelse med opprettelse av en Facebook-side. EU-domstolen kom til at lærestedet og Facebook i fellesskap var ansvarlige (<em>jointly responsible</em>) for opplysninger innhentet og behandlet i forbindelse med den aktuelle siden.
        </p>
        <p>
        	I praksis betyr det at alle som oppretter en Facebook-side og bruker den til å markedsføre, kan bli holdt ansvarlige for å etterleve personopplysningsloven, både med hensyn til hva de gjør med personopplysninger de får, og med hensyn til informasjonen de gir brukerne som «liker»/følger siden.
        </p>
        <p>
        	Eva Jarbekk i Schjødt var blant mange advokater som fryktet at dommen åpnet for at alle med Facebook-side
        	<a href="https://www.dn.no/jus/eu/datatilsynet/facebook/datatilsynet-om-facebook-ansvar-vanskelig-a-gi-krystallklare-svar/2-1-356377">kunne få bøter og søksmål mot seg</a>. Advokatene Kristian Foss, Kristin Haram Førde og Jenny Hovda i Bull &amp; Co skrev at EU-domstolen gikk langt i slå fast at <a href="https://www.bull.no/hva-betyr-facebook-administrator-dommen-norske-virksomheter/">et datatilsyn i ett land har myndighet over virksomheter også i et annet land</a>.
        </p>
        <p>
        	Delt (<em>joint</em>) ansvar mellom lærestedet og Facebook betød imidlertid ifølge retten ikke nødvendigvis at ansvaret var fordelt likt.
        </p>
        <li>
        	2) «<a href="https://curia.europa.eu/jcms/upload/docs/application/pdf/2018-07/cp180103en.pdf">Jehovas-vitne-saken</a>»
        </li>
        <p>
        	Forkynnere må følge GDPR, er konklusjonen i EU-domstolenes uttalelse etter at det finske datatilsynet
        	<a href="https://www.reuters.com/article/us-eu-data-jehovahwitnesses/eu-court-says-jehovahs-witnesses-must-comply-with-data-privacy-laws-in-door-to-door-preaching-idUSKBN1K01LJ">mente Jehovas vitner samlet personopplysninger</a> når de gikk fra dør til dør. De måtte derfor regnes som behandlingsansvarlige etter GDPR. EU-domstolen mente at Jehovas vitner var behandlingsansvarlige. Behandlingsansvaret for personopplysningene ble delt med de medlemmer som samlet inn informasjonen på dørene.
        </p>
        </ul>
        	<li>
        		<b>Internasjonale veiledere</b>
        	</li>
        <p>
        	Den tidligere Artikkel 29-gruppen, som bestod av representanter for datatilsynene i EU og EØS, er erstattet av Personvernrådet (EDPB). Artikkel 29-gruppen gav ut veiledere etter gammel lov, og det nye rådet gir ut veiledere etter GDPR.
        </p>
        <p>
        	Personvernrådet tar således over Artikkel 29-gruppens mandat. Rådet har sluttet seg til flere av veilederne utarbeidet av Artikkel 29-gruppen, og de vil gjelde på lik linje med kommende veiledere rådet utgir. Men de veiledere fra Artikkel 29-gruppen som rådet
        	<em>
        		ikke
        	</em>
        	har sluttet seg til, må vurderes konkret mot GDPRs artikler. Personvernrådet har så langt
        	<a href="https://edpb.europa.eu/our-work-tools/general-guidance/gdpr-guidelines-recommendations-best-practices_en">sluttet seg til 16 veiledere</a>.
        </p>
        <p>
        	Det nye Personvernrådet vil ha mulighet til å komme med bindende uttalelser om saker.
        </p>
        <p>
        	– De vil særlig fokusere på grenseoverskridende tema som bøtenivå. Nasjonale saker skal føres i nasjonale tilsyn og klageorganer, men grenseoverskridende saker vil ofte involvere dette rådet. Det betyr at enkelte saker som før ville gått til Personvernnemnda, vil behandles av Personvernrådet i stedet, sier Thomas Olsen.
        </p>
        <p>
        	En sentral veileder er WP248 rev.01 om behandlingsansvarliges plikt til å foreta personvernkonsekvensutredning om hvordan deres aktiviteter påvirker personvernet.
        </p>
        <p>
        	I tillegg kommer veiledere om dataportabilitet og automatiserte individuelle avgjørelser.
        </p>
        <p>
        	For øvrig gav også Berlingruppen, der datatilsyn i flere land diskuterer sammen med frivillige organisasjoner og næringsliv, en
        	<a href="https://www.datatilsynet.no/personvern-pa-ulike-omrader/bil-og-transport/oppkoblede-kjoretoy/">
        		uttalelse om personvern i biler
        	</a>
        	 i oktober.
        </p>
        	<li>
        		<b>Personvernnemndas vedtak</b>
        	</li>
        </ol>
        <p>
        	Personvernnemnda behandler klager på Datatilsynets vedtak. Nemnden avgjør fortsatt tvister om konsesjoner som ble nektet eller gitt før den nye loven trådte i kraft, men fatter avgjørelser etter ny personopplysningslov. Personvernnemnda har syv medlemmer, hvorav fire er jurister. Nemnden ledes av tingrettsdommer Mari Bø Haugstad, som på årets personverndag gikk gjennom flere vedtak nemnden mener at det er viktig å legge merke til. Det inkluderte saker om følgende:
        </p>
        <ul style=list-style: none>
          <li>
        	   1) Retten til å slettes på Google
          </li>
        <p>
        	Nemnden hadde to viktige saker om søkertreff på navn. I <a href="https://www.personvernnemnda.no/pvn-2017-17">PVN‐2017‐17</a> ble Google ikke dømt til å slette. En advokat hadde i saken klaget over Datatilsynets avslag på hans ønske om at Google måtte slette treffet på en sak i Dagens Næringsliv som kom opp når man søkte på navnet hans i Google. Saken omtalte at han i Borgarting lagmannsrett ble dømt for å medvirke til uriktig forklaring til offentlig myndighet. Flertallet la vekt på at DN er et redaksjonsstyrt nettsted, at innholdet i artikkelen var korrekt, og at advokaten hadde mistet bevilling som følge av dommen i lagmannsretten.
        </p>
        <p>
        	I
        	<a href="https://www.personvernnemnda.no/pvn-2018-07">PVN‐2018‐07</a> hadde en anonym blogger påstått at en navngitt person i sin tidligere stilling i en statlig virksomhet ikke var mentalt frisk. Treffet i Google ble
        	<a href="https://www.personvernnemnda.no/pvn-2018-07">krevd slettet</a>.
        </p>
          <li>
        	   2) Samtykke gitt av tenåringsforeldre før 16 år
          </li>
        <p>
        	I en <a href="https://www.personvernnemnda.no/pvn-2018-03">sak om EILO-registeret over ungdom med anstrengelsesutløst pustebesvær</a> kom nemnden til at det ikke krevdes nytt samtykke av ungdommene når de fylte 16 år, hvis foreldrene hadde gitt samtykke tidligere.
        </p>
          <li>
        	   3) GPS-sjekk av ansatte i arbeidstiden
          </li>
        <p>
        	Busselskapet Nobina fikk
        	<a href="https://www.personvernnemnda.no/pvn-2017-18">av nemnden</a> medhold i at de kunne bruke data fra selskapets billetteringssystem for å sjekke om to sjåfører hadde jobbet overtiden de påstod. Systemet hadde integrert GPS koblet til individuelle sjåførkort og viste at sjåførene ikke hadde kjørt buss da de påstod at de hadde jobbet overtid. Yrkestrafikkforbundet klaget Nobina inn for Datatilsynet for brudd på overvåkingsregler i arbeidslivet, men nemnden la vekt på at sjekk av sjåførene skjedde på bakgrunn av mistanke, ikke systematisk, og at sjåførene ble informert om overvåkingen.
        </p>
          <li>
        	   4) Personalmapper
          </li>
        <p>
        	I
        	<a href="https://www.personvernnemnda.no/pvn-2018-11">PVN 2018-11</a>, som ble behandlet etter ny lov selv om Datatilsynet gjorde sin behandling etter gammel lov, ble en arbeidsgiver i statlig sektor pålagt å slette to skriftlige advarsler fra personalmappen til en ansatt. Den ansatte, som i egenskap av hovedtillitsvalgt i 2011 hadde sendt en e-post arbeidsgiveren mente var utilbørlig, og igjen i 2015 en SMS med lignende problematikk, hadde fått tjenstlig tilrettevisning (skriftlig advarsel) for meldingene.
        </p>
        <h3>
          Bøtenivået så langt i 2018
        </h3>
        <p>
          Bull & Co.s blogg om personvern, Personvernfabrikken, har nylig <a href="https://www.personvernfabrikken.no/l/hva-vi-kan-laere-av-de-forste-gdpr-sakene/">gått gjennom fire saker</a> som endte i bøter i 2018, for å se hvor streng håndhevingen blir.
        </p>
        <p>
          – Av interessante bøter vi har merket oss, er <a href="https://www.dn.no/teknologi/personvern/gdpr/bergen-kommune/datatilsynet-varsler-millionbot-til-bergen-kommune/2-1-503797">den varslede boten mot Bergen kommune</a> på 1,6 millioner kroner som følge av at brukernavn og passord til 35 000 elever og ansatte i Bergensskolen lå åpent tilgjengelig. Dette bør være en vekker for kommuner, og andre offentlige organ som har hatt en holdning om at GDPR og datasikkerhet bare angår næringslivet, sier Jenny Sveen Hovda i Bull & Co.
        </p>
        <p>
          Foruten Bergenssaken, som kan ha blitt ekstra streng fordi overtredelsen gikk utover barn, gjaldt det et sykehus i Portugal, der enhver lege kunne søke opp informasjon om alle pasienter, og som førte til en bot på ca. 4 millioner kroner. En tysk chatte-plattform som brukte ukrypterte passord kunne vært straffet strengt, men fordi de varslet selv, samarbeidet og innførte nye systemer, ble boten «bare» 200 000 kroner. I Østerrike fikk en gründer, som jobbet alene, en bot på 48 000 kroner fordi et overvåkningskamera filmet deler av fortauet utenfor lokalene.
        </p>
        <h3>
        	Kommunikasjonsvernforordning
        </h3>
        <p>
        	Det neste store EU-regelverket som kan påvirke personvernreglene, er EUs kommunikasjonsvernforordning (<em>ePrivacy Regulation</em>). EU-kommisjonen foreslo utkast for <a href="https://www.i-scoop.eu/gdpr/eu-eprivacy-regulation/">de nye kommunikasjonsvernreglene</a> i <a href="https://eur-lex.europa.eu/legal-content/EN/TXT/?uri=CELEX%2525253A52017PC0010">januar 2017</a>, og den opprinnelige planen vår å ha reglene klare samtidig som GDPR. EU-kommisjonen har nylig signalisert at reglene vil bli vedtatt i 2019. Reglene var på <a href="https://www.regjeringen.no/no/sub/eos-notatbasen/notatene/2017/juni/forslag-til-kommunikasjonsvernforordning/id2555751/">høring i Norge våren 2017</a>, og både teleselskapene, PST, Datatilsynet og Forbrukerrådet har uttalt seg.
        </p>
        <p>
        	Forordningen vil mest sannsynlig endre deler av dagens norske markedsføringslov og ekomlov.
        </p>
        <p>
        	– Kommunikasjonsvernforordningen er tenkt som et spesialregelverk, lex specialis, som skal gjelde side om side sammen med GDPR og håndheves likt, forklarer Olsen.
        </p>
        <p>
        	Reglene pålegger leverandører av elektroniske kommunikasjonstjenester taushetsplikt, enten det er Telenor, Facebook eller selskapet bak en app som åpner for individuell kommunikasjon. Det skal ikke være mulig å dele med tredjeparter hva en bruker sier og skriver, eller hva han eller hun bruker tjenestene til, uten etter samtykke eller annet grunnlag i reglene.
        </p>
        <h3>
        	Viber, Signal, WhatsApp, Messenger og Snapchat
        </h3>
        <p>
        	Tanken bak lovforslaget er å gjøre reglene teknologinøytrale og å omfatte flere tjenester hvor det er behov for å verne kommunikasjonen. Ikke bare telefon og e-post, men også chat-programmer og apper som Viber, Signal, WhatsApp, Messenger og Snapchat vil kunne bli omfattet. Nye gråsoner føyer seg stadig til, som meldingssystemet mellom spillere i et dataspill.
        </p>
        <p>
        	– De store tradisjonelle teletilbyderne opplever at det bare er tradisjonelle kommunikasjonstjenester som reguleres, mens tjenester som tilbyr veldig lik funksjonalitet, slipper unna.
        </p>
        <p>
        	Teletilbyderne som har uttalt seg i den norske høringen om det nye regelverket, er bekymret for at strengere regler kan hindre innovasjon og bli vanskelig å etterleve.
        </p>
        <p>
        	Det gjenstår ennå å se hvordan kommunikasjonsvernforordningen blir seende ut – og om EU lykkes med å vedta forordningen innen året er omme.
        </p>
        <p>
        	<em>
        		Saken er laget i samarbeid med <a href='https://www.jus.no'>Juristenes Utdanningssenter.</a>
        	</em>
        </p>
    </div>
    <div style="flex: 0 0 18.75rem;">
      <div class="boxedText">
        <h4 class="title">
          Nytt i ny lov: personopplysningsloven
        </h4>
          <ul>
            <li>Det stilles nye krav til alle virksomheter som behandler opplysninger som kan knyttes til privatpersoner.</li>
            <li>Programvare/tjenester må produseres med innebygd personvern og personvern som standardinnstilling.</li>
            <li>Flere store organisasjoner må innføre personvernombud, inkludert alle offentlige etater.</li>
            <li>Varslingsplikten skjerpes.</li>
            <li>Gebyrtaket på 10 G (én million kroner) fjernes. Nytt tak er 20 000 000 euro eller 4 prosent av den samlede globale årsomsetningen i forutgående regnskapsår.</li>
            <li>Datatilsynet går fra å gi konsesjon til å gi konsultasjon.</li>
            <li>Nasjonal rettspraksis må i større grad tolkes i lys av EU-retten og hva EU-organene uttaler og bestemmer angående personvernspørsmål.</li>
            <li>Enkelte nasjonale spesialregler er flyttet til arbeidsmiljøloven og markedsføringsloven.</li>
          </ul>
      </div>
      <div class="boxedText">
        <h4 class="title">
          Særnorske tilleggsregler til GDPR
        </h4>
          <ul>
            <li>kameraovervåking i virksomhet</li>
            <li>innsyn i ansattes e-post</li>
            <li>cookie-regler i lov om elektronisk kommunikasjon</li>
            <li>konsesjon for kredittopplysningsvirksomhet, bakgrunnssjekk (IDD), elektronisk publisering av rettsavgjørelser og dopingkontroll på treningssentre</li>
          </ul>
      </div>
      <div class="boxedText">
        <h4 class="title">
          GDPRs nøkkeldefinisjoner
        </h4>
          <ul>
            <li><em>«personopplysninger»</em>: enhver opplysning om en identifiserbar person</li>
            <li><em>«behandling»</em>: innsamling, lagring og utlevering av personopplysninger</li>
            <li><em>«behandlingsansvarlig»</em>: den som bestemmer formålet med behandlingen av personopplysninger</li>
            <li><em>«databehandler»</em>: den som behandler personopplysninger på vegne av behandlingsansvarlig</li>
          </ul>
        <p>Kilde: <a href="https://juridika.no/fagbøker/personvernforordningen-gdpr/1">Personvern­forordningen (GDPR),
Lovkommentar.</a>
        </p>
      </div>
     </div>
    </div>
