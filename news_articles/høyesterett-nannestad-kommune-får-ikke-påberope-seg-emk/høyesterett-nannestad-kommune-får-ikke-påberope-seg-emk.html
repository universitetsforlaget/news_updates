<div class="newsArticle">
  <section class="header">
    <h1 class="articleTitle">Høyesterett: Nannestad kommune får ikke påberope seg EMK</h1>
    <h2 class="subtitle">Er en kommune beskyttet av Menneskerettighetskonvensjonen i et tomtefeste-forhold? </h2>
    <figure>
      <img src="https://s3.eu-central-1.amazonaws.com/juridika-news-images/hr_om_nannestad.jpg" alt=""/>
      <figcaption>
        <p>
          STORKAMMER-SAK: I sin eneste storkammer-saken så langt i år, slo Høyesterett fast at tvillaus-avtale-kravet i den norske tomtefeste-retten ikke strider mot menneskerettighetenes eiendomsvern.
          Foto: Henrik Pryser Libell
        </p>
      </figcaption>
    </figure>
  </section>
  <section class="content">
  <div class="body">
  <div class="byline">
      Av <a href="mailto:henrik.pryser.libell@universitetforlaget.no">Henrik Pryser Libell</a><svg class="icon icon-dividerDot" width="6" height="6" viewBox="0 0 6 6">
        <circle cx="164.75" cy="778.75" r="2.75" fill="#C2C0C2" fillRule="evenodd" transform="translate(-162 -776)"/>
      </svg>15. mai 2018 kl. 16:10
    </div>
  <p class="leadParagraph">
    Nei, konkluderte Høyesteretts storkammer i en pikant sak 9. mai. Juridiske eksperter mener dommen minsker sjansen for at norsk tomtefesterett blir satt til side av internasjonale menneskerettigheter.
  </p>
    <p>
      Striden som var så sentral at Høyesterett satt i storkammer for å løse den, har stått mellom Nannestad kommune og Rådyrveien borettslag. Dommen får betydning for tomtefeste-retten.  Det uavklarte juridiske «hullet» var hvorvidt en kommune kan påberope seg Menneskerettighetskonvensjonens vern av eiendom i en slik sak og om beviskravet om såkalt tvillaus avtale i tomtefeste kan stride mot menneskerettigheter.
    </p>
    <p>
      Her er saken kort forklart:
    </p>
    <ul>
      <li>
        Nannestad kommune fester en tomt som var del av en prestegård av Opplysningsvesenets fond (som er eid den norske kirke). Nannestad kommune festet tomten i 80 år fra 1977. Borettslaget i saken fremfester tomten fra kommunen siden 1996. Festeavgiften på en festet tom kan endres hvert tiende år, og ved forrige endring økte Opplysningsvesenet festeavgiften til Nannestad ikke bare etter konsumprisindeksen, men etter den langt høyere voksende tomteverdien. (Dette prinsippet ble avgjort av Høyesterett i 2015, selv om endringen bare kan gjøres én gang). Tomteverdien gått heftig i været blant annet på grunn av befolkningsutvikling og storflyplassen på Gardermoen. 
      </li>
      <li>
        Kommunen ønsket å sende den økte regningen videre til borettslaget. Avgiften deres skulle da øke fra vel 1.800 kroner til vel 61.000 kroner pr år. Borettslaget har nektet å etterkomme og kommunen har tapt saken i både Øvre Romerike tingrett og  Eidsivating. 
      </li>
      <li>
        Da Eidsivating behandlet saken i juni 2017 fant retten det «ikke nødvendig å ta stilling til om «tvillaust»-vilkåret er i strid med EMK (unntaket TP 1-1)» - et vern av privat eiendomsrett. Retten mente at Nannestad kommune ikke var vernet etter fordi det gjelder «fysisk og juridisk person, men ikke kan påberopes av offentlige myndigheter».
      </li>
      <li>
      Nannestad kommune anket til Høyesterett fordi de mente at lavere rettsinstanser har oversett at kommunen kan ha krav på rettigheter etter EMK (europeisk menneskerettighetskonvensjon) når festeavtalen er basert på beviskravet om såkalt tvillaus avtale om tomtefeste.
      </li>
    </ul>
    <h3>Først we take Nannestad, then we take Statskog, jernbanen og alle kommuner</h3>
    <p>
      Kommunens advokat, Christian Piene Gundersen, argumentere for Høyesterett for at kravet om en tvilaus (tvilløs) avtale som bevis stred mot EMK, også om ikke kommunen var beskyttet av EMK.
    </p>
    <p>
      Professor emeritus Thor Falkanger ved det juridiske fakultet i Oslo, som har skrevet flere lovkommentarer til tomtefesteloven, var på forhånd spent på om Høyesterett kunne gi kommunen beskyttelse etter EMK. Han så det ikke som svært sannsynlig, men så at kommunen hadde minst ett poeng;
    </p>
    <p>
      <q>
        – Kommuner er jo prisgitt statlige bestemmelser og nyte ikke samme beslutningsmakt over sin situasjon som en stat har – en viktig forskjell på kommune og stat som ikke kommer frem i lagmannsrettens dom, påpekte Falkanger, etter å ha lest dommen i Eidsivating.
      </q>
    </p>
    <h3>Ingen revolusjon i tomtefeste - Høyesterett valgte status q</h3>
    <p>
      Hadde Høyesterett dømt i Nannestads favør om EMK-vernet, kunne det fått konsekvenser på mange felt, ikke bare for andre kommuner, men også enheter som Statskog, interkommunale selskaper og forvaltningsorgan i jernbanen, som alle eier mange festede eiendommer.
    </p>
    <p>
      <q>– At vi fikk medhold, betyr på mage måter opprettholdelse av status quo</q>, sa borettslagets advokat for Høyesterett, Torstein Burkeland, etter dommen.
    </p>
    <p>
      Han påpeker at Høyesterett fra før hadde syv avgjørelser om tvillaus-kravet.
    </p>
    <p>
      <q>
        – Mye ville blitt satt til side om Nannestad kunne gjøre krav på EMK. Nå slår dommen fast prinsippet om at offentlige myndigheter ikke kan påberope seg menneskerettighetsvernet, heller ikke i privatrettslig sammenheng, sier han.
      </q> 
    </p>
    <h3>Terskel  hevet for å påberope eiendomsvern</h3>
    <p>
      Nannestad fulgte også et resonnement om «hypotetisk lovgivervilje» som Høyesterett mente ikke kunne tillegges særlig vekt.
    </p>
    <p>
      <q>
      – Rettskildemessig er antagelig drøftelsen av synspunktet hypotetisk lovgivervilje og klargjøringen av at det har meget begrenset rekkevidde og gjennomslagskraft det mest interessante ved dommen.
      </q>
    </p>
    <p>
      Det mener Christian Reusch, partner i Simonsen Vogt Wiig AS og inntil nylig advokat i Regjeringsadvokaten. Reusch kjenner tomtefeste-loven inngående, og har kommentert dommen i en egen sak her på Juridika.
    </p>
    <p>
      <q>
      – Dommen er klargjørende på tomtefesteområdet. Det er nå en veldig høy terskel for at avgjørelser om tomtefeste skal tilsidesettes av EMK P1-1, sier han. 
      </q>
    </p>
    <p>
      Særlig gjelder det lovendringer gjort i 2015, der det ble tatt stilling til hvilke endringer i tomtefesteloven som var nødvendig for å bringe loven i samsvar med praksis fra menneskerettighetsdomstolen om eiendomsvernet. En viktig endring i loven var at den nå åpner for forhøyelse av festeavgift beregnet etter tomteverdien ved forlengelse, jf. § 15 fjerde ledd. 
    </p>
    <h3>Siste episode i tomtefeste-føljetongen</h3>
    <p>
      <q>
      – Dommen i Nannestad-saken utelukker ikke at det i enkelte tilfeller kan være at tvilløst-vilkåret leder til resultater som er i strid med bortfesters vern etter EMK P1-1. Men jeg forstår dommen slik at det nok sjelden vil kunne være tilfellet.
      </q>
    </p>
    <p>
      <q>
      –  Det har vært mange plenums- og storkammersaker i Høyesterett de siste 11 årene. <strong>En kan jo håpe at rettsområdet nå er i ferd med å falle til ro. Men det er jo mulig at fantasien ikke strekker til.</strong>
      </q>
    </p>
    <p>
      Kommunen måtte i tillegg til tapet, betale 180.350 kr til staten i saksomkostninger. Beboerne uttrykte naturligvis <a href="www.eub.no/nyheter/hoyesterett-avg-tomtefeste">glede over dommen</a>.
    </p>
    <p>
      Saken er Høyesteretts første storkammer-sak på over over ett år. Storkammer vil si at retten settes med elleve dommere, men ikke alle dommerne slik som i plenum. Kommunen vil ikke påklage avgjørelsen til Den Europeiske Menneskerettighetsdomstol i Strasbourg. Høyesteretts dom er dermed siste ord i saken. 
    </p>
  </div>
  <div class="boxedText">
    <h4 class="title">
      Fakta om sak 
    </h4>
    <p class="boxsubtitle">
      Høyesterettssak nr. 2017/1693, sivil sak, anke over overskjønn: Nannestad kommune mot Rådyrveien Borettslag.
    </p>
    <p>
      <strong>Tema:</strong> Tomtefeste. Om tomtefesteloven krav til "tvillaus" avtale – som vilkår for retten til regulering av festeavgiften etter endringer i tomteverdien – er forenelig med vernet av eiendom i Den europeiske menneskerettskonvensjon.
    </p>
    <p>
      <strong>Dommerne:</strong> justitiarius Toril M. Øie, Magnus Matningsdal, Bård Tønder, Clement Endresen, Wilhelm Matheson, Ragnhild Noer, Henrik Bull, Per Erik Bergsjø, Arne Ringnes, Ingvald Falch og Borgar Høgetveit Berg. 
    </p>
    <p>
      Behandling 9. og 10. april. Dom 9. mai. 
    </p>
    <p>
      <strong>Parter i saken:</strong> Nannestad kommune (advokat Christian Piene Gundersen), Rådyrveien Borettslag (advokat Torstein Burkeland) samt møtte i medhold av tvisteloven § 30-13, Regjeringsadvokaten v/advokat Karen Mellingen.
    </p>
    <p>
      <strong>Vurderer dom i:</strong> Eidsivating lagmannsrett 12. juni 2017. nr. 16-171398SKJ-ELAG. 
    </p>
    <p>
      Kilder: Høyesterett / Eidsivating / Lovdata 
    </p>
  </div>
  </section>
</div>
